---
title: "Angular, React of Vue?"
description: "Het is tijd om de mindset te veranderen."
head:
  meta:
    - name: "keywords"
      content: "angular, react, vue"
    - name: "robots"
      content: "index, follow"
    - name: "author"
      content: "Emiel Kwakkel"
    - name: "copyright"
      content: "Â© 2024 Emiel Kwakkel"
---

**Angular, React of Vue? De meest gestelde vraag binnen de front-end wereld, waar nog talloze blogs en vlogs over gemaakt zullen worden. De vragen "Welk framework moet ik leren?" en "Ben jij een Angular/Vue/React developer?" suggereren dat je als ontwikkelaar moet kiezen, of dat er via de opdracht waar je op zit voor je gekozen wordt. Het is tijd om die mindset te veranderen.**

Ik zit in het Angular straatje, bij de meeste opdrachten heb ik voornamelijk met Angular gewerkt. Als trainer van AngularJS en Angular Fundamentals geef ik die kennis ook graag door. Toch zie ik mijzelf niet als Angular Developer. Het is "maar" een framework, het is 95% plain TypeScript, het is een toolkit die je helpt om te focussen op het bouwen van functionaliteit.

Ben je een Angular developer? Dan loop je die geweldige React aanvraag mis waar je echt een impact kon maken. Zit je 100% op React? Dan gaat die Vue opdracht bij ABN aan je neus voorbij. En kom je er achter dat het framework waar je voor gekozen hebt bij elke klant weer anders gebruikt wordt.

Om de proef op de som te nemen heb ik 's avonds in drie uur tijd een Vue3 versie van mijn Encrypt app gebouwd. Van @angular/http naar Axios, van Angular Services naar Vue Mixins, van @angular/router naar vue-router en van Reactive Forms naar v-model input binding. Resultaat is hier te bekijken. Voldoet het aan alle Vue3 best practises? Nog niet volledig, maar dat komt vanzelf wanneer je er full-time bij de klant mee werkt.

Met je nieuwe mindset heb je vertrouwen in je achtergrond in HTML, CSS, JavaScript, TypeScript, NodeJs en je vaardigheid om documentatie te lezen. Of je nu een chatbot met de NPM package Alexa SDK bouwt, een backend met GraphQL, een Ionic hybrid app of gewoon een Angular/React/Vue PWA. Als front-end ontwikkelaar zetten we de vraag van de klant centraal, niet het framework. We make technology work!
